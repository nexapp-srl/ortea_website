{
  "date": "2020-10-20T12:00:06.089Z",
  "title": "MULTImatic FD25: fatti su misura!",
  "slug": "n19-it-multimaticfd25",
  "thumbnail": "/images/uploads/n19-on-fd25tailormade.png",
  "body": "Completata la costruzione di 2 quadri di rifasamento detuned MULTImatic FD25 speciali, destinati ad un grande impianto automotive del Sud Europa, in cui vengono realizzate attività di ricerca e sviluppo per pneumatici speciali.\r\n\nI quadri, ciascuno con potenza 750kvar/400V, sono stati realizzati su misura, allo scopo di riprodurre fedelmente le due unità che vanno a sostituire installate in precedenza.\r\n\nGrazie agli indistruttibili condensatori in carta bimetallizzata ed alle robuste induttanze di detuning a bordo dei MULTImatic FD25 (Fd=180Hz), le correnti armoniche dell’impianto non saranno un problema!\r\n\nNegli impianti industriali infatti le correnti sono spesso affette da distorsione, e questo può creare due tipologie di problematiche:\r\n\n* sollecitazione dei condensatori a bordo, che tendono a surriscaldarsi a causa delle correnti armoniche che li percorrono, a causa della loro impedenza progressivamente più bassa al crescere dell’ordine di armonicità delle correnti\r\n* risonanza con il trasformatore di potenza MT/bt che alimenta l’impianto. La risonanza è tanto più probabile quanto più è elevato il rapporto tra la potenza reattiva ( kvar) del rifasatore e la potenza apparente (kVA) del trasformatore\r\n\nPer ovviare a queste problematiche si utilizzano rifasatori detuned, con a bordo reattanze di disaccoppiamento, che devono essere anch’esse di ottima qualità, come i condensatori. Nei quadri ICAR le reattanze sono progettate e prodotte internamente in ORTEA, a garanzia di qualità ed affidabilità del prodotto finito. Il dimensionamento della reattanza è calcolato per ottenere una frequenza di detuning di 180Hz."
}