{
  "date": "2022-07-05T08:51:56.958Z",
  "title": "Ortea Next training 2022",
  "slug": "p27it22-tra2022s1fu",
  "thumbnail": "/images/uploads/p27on.jpg",
  "body": "Ortea Next continua ad investire sulla formazione di tecnici dei clienti e del canale distributivo, per intervenire efficacemente e tempestivamente sul parco macchine installato.\r\n\nSi è conclusa la prima sessione di formazione tecnica “full immersion”, effettuata in lingua inglese presso la sede Ortea Next in Italia dal 13 al 17 giugno 2022.\r\n\nA questa sessione hanno partecipato 10 tecnici provenienti da Cambogia, Estonia, Lettonia, Germania, Kuwait, Polonia e Singapore.\r\n\nDurante il corso sono state approfondite le nozioni necessarie a:\r\n\n* Verifica dei parametri in loco per la scelta dell’apparecchiatura idonea\r\n* Installazione, avvio e messa in servizio.\r\n* Risoluzione delle problematiche.\r\n* Manutenzione e riparazione.\r\n\nIl corso è stato suddiviso in momenti teorici e pratici:\r\n\n* nelle sessioni teoriche sono state illustrate le gamme e le caratteristiche dei prodotti Ortea con focus sulle metodologie di progettazione, sui principi di funzionamento, sugli schemi elettrici, ecc. Queste informazioni permettono ai corsisti di apprendere la “filosofia” tecnica progettuale per migliorare la propensione all’individuazione del problema e alla sua risoluzione;\r\n* le sessioni pratiche si sono svolte con dei veri e propri interventi manuali sulle apparecchiature per acquisire la conoscenza delle procedure di intervento sulle macchine, siano essi di manutenzione che di risoluzione di problemi.\r\n\nAl termine della formazione è stato rilasciato un certificato ufficiale, requisito necessario per effettuare qualsiasi attività di Service per conto di Ortea Next.\r\n\n\r\n\nDesideriamo ringraziare Bassam Hallak e Chanchheko Meas per il loro prezioso feedback.\r\n\n[Visualizza l’intervista](https://youtu.be/BwztQ3hE3NY)"
}