{
  "date": "2020-12-01T13:44:01.623Z",
  "title": "Master-slave 2x1: raddoppia la potenza",
  "slug": "n22-it-master-slave",
  "thumbnail": "/images/uploads/n22-on-impiantomolitorioepfc.jpg",
  "body": "Completata la costruzione di 6 quadri di rifasamento detuned MULTImatic FH20 speciali, destinati ad un grande impianto molitorio per la lavorazione dei cereali situato in Pakistan.\r\n\nI quadri hanno, ciascuno, una potenza di 685kvar/415V e verranno utilizzati accoppiati in master-slave per realizzare tre sistemi di rifasamento da 1370kvar per i trafo MT/bt da 2500kVA che alimentano l’impianto.\r\n\nL’impianto è caratterizzato dalla presenza di numerosi motori con inverter, e quindi le correnti avranno un contenuto armonico elevato. Ma grazie alle robuste induttanze di detuning a bordo dei MULTImatic FH20 (Fd=180Hz), non ci saranno problemi di sovraccarico sui condensatori né, tantomeno, di risonanza nelle maglie bt.\r\n\n\rÈ interessante sottolineare che il regolatore RPC8BGA a bordo dei quadri MULTImatic espleta, oltre alle “classiche” funzioni di controllo e gestione del fattore di potenza, anche numerose funzioni avanzate di misura di parametri elettrici e del Power Quality (calcolo del THD della corrente e della tensione, rappresentazione grafica dei relativi istogrammi), remotabili a distanza con protocollo MODbus (su RS485 o via TCP/IP) oppure con protocollo Profibus. Il regolatore può essere connesso all’impianto anche nella configurazione con 3TA, ed in questo caso è di fatto un multimetro “aggiuntivo”. Aiuta, inoltre, nella conduzione del rifasatore monitorando le ore di funzionamento ed emettendo dei warning che richiamano all’effettuazione delle operazioni di manutenzione: una funzionalità importante per tenere il rifasatore sempre efficiente ed in perfetto ordine di marcia."
}