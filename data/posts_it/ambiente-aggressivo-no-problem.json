{
  "date": "2021-02-16T08:21:13.956Z",
  "title": "Ambiente aggressivo: no problem!",
  "slug": "n06it-antivibranti",
  "thumbnail": "/images/uploads/np06-on.jpg",
  "body": "Questo stabilizzatore di tensione Orion Plus da 630kVA con regolazione ±15%, andrà a migliorare il Power Quality sulla rete di alimentazione della propulsione di una nave.\r\n\nLa collocazione in un ambiente particolarmente aggressivo ha comportato una serie di accorgimenti costruttivi.\r\n\nL’armadio è dotato di verniciatura anti corrosione di classe C3 (in base alle norme ISO12944) per contrastare il deterioramento dovuto alla presenza di salsedine e realizzato con grado di protezione IP23, quindi protetto contro acqua spruzzata con angolo entro ±60°. I “seismic dampers” servono per attutire la vibrazioni e le sollecitazioni meccaniche che derivano dal movimento della nave.\r\n\n\rIl modello ORION PLUS è uno stabilizzatore elettromeccanico trifase disponibile in standard per diversi intervalli di fluttuazione della tensione d’ingresso (±10%, ±15%, ±20%, ±25%, ±30%, +15%/-35% e +15%/-45%) e per un’ampia gamma di potenze (da 30kVA a 2000kVA).\r\n\nOltre alla produzione standard, ORTEA SpA è in grado di sviluppare e produrre con estrema flessibilità apparecchiature speciali su “specifiche” dell’utilizzatore grazie all’esperienza maturata in numerosi anni di sviluppo tecnologico applicato.\r\n\nORTEA SpA, con i suoi marchi ORTEA, ICAR e ENERSOLVE, offre una gamma unica di prodotti e servizi per la Qualità dell’Energia e l’Efficienza Energetica delle reti elettriche a bassa tensione: stabilizzatori di tensione, compensatori di buchi di tensione, sistemi di rifasamento, trasformatori, reattanze e filtri armonici attivi."
}