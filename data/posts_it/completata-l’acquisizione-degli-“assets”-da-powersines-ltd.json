{
  "date": "2021-09-02T07:02:52.009Z",
  "title": "Completata l’acquisizione degli “Assets” da Powersines Ltd",
  "slug": "np33it-psasset",
  "thumbnail": "/images/uploads/np33-on.jpg",
  "body": "Milano, Italia - 01 settembre 2021\r\n\nORTEA SpA, fornitore leader a livello mondiale di soluzioni di Power Quality, è lieta di annunciare il completamento dell’acquisizione degli “Assets” da POWERSINES Ltd, inclusi Brand, brevetti e la gamma completa di prodotti.\r\n\nGrazie a questa acquisizione Ortea completerà la sua offerta commerciale includendo gli ottimizzatori di tensione di bassa potenza e rivitalizzando allo stesso tempo la rete commerciale di Powersines precedentemente attiva sul mercato europeo.\r\n\nOrtea continua dunque il suo percorso di crescita aziendale, nonostante gli effetti della pandemia, il crunch mondiale della supply chain e le vicissitudini della holding.\r\n\n“Sono estremamente soddisfatto dei risultati economici e finanziari sinora conseguiti nel 2021, tutti positivi e in netto miglioramento rispetto agli anni passati. Miglioramenti in termini percentuali a doppia cifra, grazie al formidabile contributo professionale e all’impegno incessante profuso da tutti i dipendenti e partners tecnici e commerciali che condividono la filosofia di stretta collaborazione sinergica tesa al reciproco e costante miglioramento” (Massimiliano Scarpellini, Ceo Ortea spa)."
}