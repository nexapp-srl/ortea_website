{
  "date": "2021-02-10T13:23:53.764Z",
  "title": "Reattori di blocco taglia XXL",
  "slug": "n05it-bigreactors",
  "thumbnail": "/images/uploads/np05-on.jpg",
  "body": "Primo lotto in partenza di una fornitura (in totale 55 unità) di reattori da inserire all’interno di quadri di rifasamento fisso da 5 MVAR ai fini di blocco delle correnti armoniche.\n\nLa loro funzione è quella di compensare la potenza reattiva su reti a 24 kV con un sistema di inserzione ad IGBT, quindi una sistema di compensazione ultra rapido, praticamente real time.\n\nSeppure l’applicazione di questi sistemi sia orizzontale per tutti i clienti che consumano energia elettrica con allacciamento in Media Tensione, in questo caso il cliente finale è un produttore di componenti elettronici per apparecchi di elettronica di consumo, computer, cellulari e periferiche.\n\nFin dal 1969, anno di nascita di ORTEA, le parti magnetiche (trasformatori e reattori) sono state al centro della propria attività e, grazie alla lunga esperienza e a una stretta collaborazione con la clientela, l’azienda ha sviluppato una conoscenza specifica che permette di poter realizzare i reattori alla luce delle varie problematiche che potrebbero derivare dalla grande varietà di utilizzo nei quali vengono impiegati.\n\nSe si aggiunge che uno degli elementi caratteristici dell’organizzazione di ORTEA è, da sempre, quello dell’estrema flessibilità, è possibile assicurare lo sviluppo in tempi brevi di soluzioni dedicate basate sulla specifica tecnica del Cliente.\n\nIn particolare si realizzano, sia per interno sia per esterno:\n\n* Reattori trifase e monofase.\n* Reattori con nucleo in ferro o in aria.\n* Reattori di accordo.\n* Reattori di spianamento.\n* Reattanze di blocco.\n* Reattori limitatori delle correnti di spunto.\n\nTutte le attività relative a progettazione, produzione e commercializzazione sono svolte presso la sede di ORTEA SpA assicurando quindi il controllo continuo e la sinergia tra le risorse coinvolte."
}