{
  "date": "2022-01-18T09:31:57.352Z",
  "title": "Online FAT (Factory Acceptance Test)",
  "slug": "p04it22-fat",
  "thumbnail": "/images/uploads/p04-on.jpg",
  "body": "Ortea SpA è dotata di un Sistema Qualità aziendale certificato, che, tra le altre cose, prevede che tutte le apparecchiature prodotte vengano sottoposte a collaudi approfonditi.\r\n\nIn alcuni casi, soprattutto per le soluzioni di grossa taglia, il cliente richiede di effettuare i test con la presenza di un suo tecnico incaricato, tale procedura è universalmente conosciuta come FAT (Factory Acceptance Test).\r\n\nOrtea SpA esporta le proprie soluzioni in tutto il mondo e in questo periodo di pandemia in cui viaggiare può essere un problema è diventato necessario trovare una soluzione per effettuare tali collaudi. Grazie alle moderne tecnologie i FAT possono essere effettuati online, con l’ausilio di videocamere e semplici software di teleconferenza.\r\n\nIn questo caso la macchina su cui effettuare il collaudo era uno stabilizzatore di tensione destinato a un cliente finale ubicato presso uno stato dell’Africa subsahariana. Non possiamo non dedicare qualche riga a questa soluzione extra-large: si tratta di uno stabilizzatore di tensione digitale modello Sirius da 2000kVA con regolazione in uscita ±35% completa di kit protezione totale, che pesa 11100kg e misura 7000x1600x2000mm, realizzata in due split sezionabili per facilitare la spedizione e la collocazione nel locale di destinazione.\r\n\nGrazie al collegamento in videoconferenza e alla videocamera portatile, il cliente ha potuto seguire passo dopo passo tutti i test previsti (della durata di circa 5 ore) e al termine ha potuto siglare la sua accettazione direttamente tramite la condivisione della documentazione prodotta."
}